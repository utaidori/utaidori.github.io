<!DOCTYPE html>
<html lang="eo">
<head>
<meta charset="UTF-8">
<style>
body {
max-width: 640px;
margin: auto;
background-color: #f2f2ef;
color: #222;
font-family: 'Roboto','Arial',sans-serif;
line-height: 1.6;
}
header {
margin: 1em 0;
border: thin solid #dadada;
text-align: center;
}
.h1-wrapper {
margin: 4px;
padding: 1em;
border: thin solid #dadada;
}
h1 {
font-size: 150%; 
}
p {
margin: 0;
text-indent: 2em;
}
header p {
text-indent: 0;
}
footer {
margin: 2em 0 1em 0;
padding: 1em 0;
border: double #dadada;
border-width: 4px 0;
text-align: center;
}
.left {
text-align: left;
}
</style>
<body>

<header>
<div class="h1-wrapper">
<h1>
Kial mi forlasis klubon de pacamantoj
</h1>
<p>Eseo de Mamija Midori</p>
</div>
</header>

<p>Mi longe estis membro de loka libro-klubo, kiu temas pri libroj por infanoj kaj geknaboj.</p>
<p>Iun tagon en la fino de monata kunsido mi kaj membroj diskutis, pri kiu libro temu la venonta kunsido.
Kiam mi proponis iun libron al la ĉeestantoj, du maljunulinoj malaprobis:</p>
<p>“Ĉar ĝia verkisto verkis
verkojn por helpi al militisma kampanjo de la tiama japana registaro dum la lasta militisma tempo.”</p>
<p>Mi diris: “Sed tre multaj japanaj verkistoj iam helpis al la kampanjo per siaj skribiloj, eĉ ankaŭ la verkisto, 
kiu fondis tiun ĉi klubon, kaj kiun vi ne riproĉis pro tiu kialo. Ni jam longe kune legis liajn verkojn en nia klubo.”</p>
<p>Ili ne akceptis la opinion, sed respondis pri la posta parto: “Li estis pacamanto, kaj post la milito li laboradis por
protekti infanojn kaj pacon, kaj dumvive kontraŭis militon.”</p>
<p>Mi rebatis: “Jes, sed jen kio ĝi estas? Ja multaj verkistoj faris tiel. Ĉu vi pensas, ke bonaj estas longe vivintaj
verkistoj, kiuj gajnis okazon labori por paco, kaj malbonaj estas aliaj, kiuj mortis antaŭ la postmilita tempo?… Mi
pensas, ke ruzaj estas homoj, kiuj iam aprobis la militismon kaj poste pravigis sin: ‘Mi estas trompita de la registaro!’
Vi ofte diras, ke tiamaj japanaj popolanoj estis naivaj kaj tial trompitaj. Do, kion tiam faris aliaj pli saĝaj japanoj?
Saĝaj verkistoj?”</p>
<p>Unu el la du maljunulinoj respondis: “Certe ili pacience silentis por iam rebati.”</p>
<p>Tiumomente mi ekridis pro malĝojo kaj ĉagreno.</p>
<p>Mi volus krii: (Ĉu la homoj, kiuj silentis dum milito, poste povus krii pacon kaj protekti infanojn!? kvankam antaŭ siaj
okuloj iliaj filoj ekiris al batalejoj!?)</p>
<p>La du maljunulinoj surprize rigardis mian ridon, kaj diris: “Kio okazas al vi? Vi, ĉiam trankvila homo, ŝajnas ekscitita…”</p>
<p>Post momenta silento mi demandis la ĉeestantojn: “Ĉu vi konvinkiĝis pro iliaj opinioj?”</p>
<p>Neniu respondis. Sed evidente, ĉiuj neniom havis intereson pri la diskuto.</p>
<p>Tiam mi decidis forlasi la klubon, kiun mi longe ĉeestis kaj eĉ prezidis kelkjarojn ĝis tiam. La maljunulinoj longe
 fervore faris agadon por protekti pacon kaj kontraŭi militon, kaj eĉ por eduki infanojn kaj geknabojn,
 eble duon-jarcenton. Sed
verŝajne ili ne dubis, ke japanaj popolanoj estis trompitaj dum la milito, saĝaj japanoj pacience silentis por iam rebati
dum iliaj familianoj ekiris al batalejoj, kaj ke iliaj amataj verkistoj estas bonaj, kaj aliaj estas malbonaj, kvankam
tiutempe ambaŭ faris samon.</p>
<p>Kio estas agado por paco? Mi kredas, ke ĝia unua paŝo estas denove rigardi historion. Kaj neniam ripete elektu la saman
vojon sangomakulitan. Alie, japanoj ankoraŭfoje asertus la saman stultaĵon: “Ni estis trompitaj!”
</p>

<footer>
<div>Verkis: 2019/09/05</div>
<div class="left">Peto de la aŭtoro:<br>Legantoj ne traduku la tekston en la japanan. Se tiel, la maljunulinoj eventuale legos ĝin kaj ricevos ŝokon. Mi ne volas akre kritiki ilin mem, ĉar ili, efektive, estas pacamantoj kaj neniam partoprenas negadon pri historia fakto el naciismo, krome ĉar unu el ili nun estas tre aĝa kaj malforta pro malsano.
<p style="margin-top:1em">
Mi ne volas nei agadon de la verkistoj, kiuj agadis por paco post la milito, kvankam ili iam helpis al militismo. Sed per tio oni ne povis forviŝi la fakton sur ili, nek transmeti la tutan respondecon al la aliaj verkistoj. 
</p>
<p>Mi volas akcenti precipe la lastajn liniojn. Oni avertas pri kreskado de naciismo kaj de atakemo kontraŭ ‘fremduloj’ en mia lando Japanujo. Evidente, la emon instigas la japana registaro, iuj verkistoj, iuj eldonejoj kaj amaskomunikiloj inkluzive televidajn. Nekredeble strangega situacio. Ĉu tiuj japanoj forgesis (aŭ ne scias) siajn spurojn dum la militisma tempo?</p>
<p>Miaj du avinoj ambaŭ spertis militon en siaj vilaĝoj, kiam ili estis etaj knabinoj. Ili ĉiu estis pafita de aviadilo kaj enkuris en rizkampon. Ili ĉiu tiam konstatis, ke viro en la aviadilo intence pafis la knabinon kiel celon. Ankaŭ pro la terura memoro, ili preskaŭ ne rakontas pri la milito, neniam spektas dramon aŭ filmon pri milito.</p>
<p>Nuntempe en Japanujo, iuj laŭte elbuŝigas “militon” kvazaŭ la vorto ligiĝus al kuraĝo. Mi kredas, ke tiuj homoj almenaŭ neniam spertis militon kiel sian aferon, kaj neniam imagis pri militoj, kiuj konstante okazis en la mondo eĉ post la lasta monda milito, kiel sia afero.</p>
<p>Eĉ en la militisma tempo, oni daŭre okazigis elektadon en mia lando. Sed post la tempo, nome post la milito, japanaj popolanoj ne tuj komprenis la ideon ‘demokratismo’; ĉar la ideo longe estis nur por aparte kleraj homoj. Historio de Japanujo post 1945 komenciĝis per popolanoj, kiuj eklernis demokratismon, mi kredas. Sed mi, kiel en la teksto mi skribis, ne opinias, ke tiamaj japanoj estis naivaj kaj tial trompitaj. Same kiel ili estis respondecaj, nun ni estas respondecaj pri nia socio. Kaj ja hodiaŭ ni, kiuj lernu de historio, neniam estas permesitaj teni indiferentan sintenon al nia socio nun torditanta.</p>
</div>
</footer>

</body></html>
